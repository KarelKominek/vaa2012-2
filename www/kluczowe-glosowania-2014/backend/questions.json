[{"id": "5919", "order": 1.0, "question": "Funkcjonariusze s\u0142u\u017cb mundurowych w ramach zwyk\u0142ego zwolnienia lekarskiego powinni otrzymywa\u0107 80 proc. wynagrodzenia, tak jak pozosta\u0142e grupy zawodowe.", "description": "Do tej pory funkcjonariusze s\u0142u\u017cb mundurowych przebywaj\u0105cy na zwolnieniu lekarskim otrzymywali 100 proc. wynagrodzenia. Zmiany w ustawach dotycz\u0105cych s\u0142u\u017cb mundurowych wprowadzi\u0142y zasady ograniczaj\u0105ce te przywileje. Obecnie funkcjonariusz (np. policjant, \u017co\u0142nierz, stra\u017cak) na zwolnieniu otrzyma pe\u0142ne wynagrodzenie, je\u017celi zosta\u0142 poszkodowany podczas s\u0142u\u017cby, w przypadku zwolnienia wystawionego niezale\u017cnie od pe\u0142nionych obowi\u0105zk\u00f3w otrzyma 80 proc., pensji, tak jak to wynika z systemu ubezpiecze\u0144 dla pozosta\u0142ych obywateli. Uchwalono 24 stycznia 2014 r.", "name": "L4 dla mundurowych"}, {"id": "5929", "order": 2.0, "question": "Decyzja o utworzeniu lub likwidacji s\u0105du rejonowego powinna by\u0107 uzale\u017cniona od jasno ustalonych kryteri\u00f3w: liczby mieszka\u0144c\u00f3w danego obszaru lub liczby rozpatrywanych rocznie spraw.", "description": "1 stycznia 2013 r. minister Jaros\u0142aw Gowina zarz\u0105dzi\u0142 likwidacj\u0119 79 s\u0105d\u00f3w rejonowych. Rozporz\u0105dzenie zawetowa\u0142 prezydent. Bronis\u0142aw Komorowski zaproponowa\u0142 nowelizacj\u0119, kt\u00f3ra okre\u015bla kryteria tworzenia lub likwidacji s\u0105d\u00f3w rejonowych. Pos\u0142owie przeg\u0142osowali zasad\u0119, w ramach kt\u00f3rej s\u0105d rejonowy tworzy si\u0119 dla obszaru zamieszka\u0142ego przez co najmniej 50 tys. mieszka\u0144c\u00f3w, a w rejonie o mniejszym zaludnieniu - je\u015bli liczba spraw wp\u0142ywaj\u0105ca rocznie do s\u0105du wynosi co najmniej 5 tys. Uchwalono 24 stycznia 2014 r.", "name": "S\u0105dy rejonowe"}, {"id": "5955", "order": 3.0, "question": "Lasy Pa\u0144stwowe powinny wp\u0142aca\u0107 do bud\u017cetu pa\u0144stwa 2 proc. swoich przychod\u00f3w ze sprzeda\u017cy drewna.", "description": "Od 2014 r. Lasy Pa\u0144stwowe s\u0105 zobowi\u0105zane do odprowadzenia dodatkowych, poza podatkami, wp\u0142at do bud\u017cetu pa\u0144stwa. Zmiana w ustawie o lasach nak\u0142ada na Pa\u0144stwowe Gospodarstwo Le\u015bne Lasy Pa\u0144stwowe od 2016 r. obowi\u0105zek wp\u0142aty do bud\u017cetu pa\u0144stwa 2 proc. przychod\u00f3w ze sprzeda\u017cy drewna (ok. 125 mln z\u0142 rocznie). Uchwalono 24 stycznia 2014 r.", "name": "Lasy Pa\u0144stwowe"}, {"id": "6523", "order": 4.0, "question": "Zasi\u0142ek dla rodzic\u00f3w, kt\u00f3rzy nie pracuj\u0105 zawodowo z powodu opieki nad niepe\u0142nosprawnym dzieckiem, powinien zosta\u0107 podniesiony z 620 z\u0142 do 1300 z\u0142.", "description": "Zmiana w ustawie o \u015bwiadczeniach rodzinnych podwy\u017csza zasi\u0142ek pielegnacyjny dla rodzic\u00f3w i opiekun\u00f3w prawnych, kt\u00f3rzy nie mog\u0105 podj\u0105\u0107 pracy zawodowej z powodu opieki nad niepe\u0142nosprawn\u0105 osob\u0105 (dzieckiem lub doros\u0142ym). 1 stycznia 2016 r. kwota zasi\u0142ku zostanie podniesiona z 620 z\u0142 do 1300 z\u0142. Uchwalono 4 kwietnia 2014 r.", "name": "Zasi\u0142ek dla rodzic\u00f3w niepe\u0142nosprawnych dzieci"}, {"id": "6644", "order": 5.0, "question": "Uczniowie powinni uczestniczy\u0107 w obowi\u0105zkowym przedmiocie \u201ewiedza o seksualno\u015bci cz\u0142owieka\u201d, w wymiarze 1 godz. tygodniowo.", "description": "Projekt ustawy o edukacji seksualnej mia\u0142 na celu wprowadzenie przedmiotu \"wiedza o seksualno\u015bci cz\u0142owieka\" w szko\u0142ach podstawowych, gimnazjalnych i ponadgimnazjalnych. Lekcje mia\u0142yby sie odbywa\u0107 w wymiarze 1 godz. tygodniowo, zamiast nieobowi\u0105zkowych 14 godz. w ci\u0105gu roku szkolnego. Przedmiot mia\u0142 by\u0107 obowi\u0105zkowy, a ocena wlicza\u0107 si\u0119 do \u015bredniej ocen ko\u0144cowych. Projekt zosta\u0142 odrzucony w drugim czytaniu 24 kwietnia 2014 r.", "name": "Wiedza o seksualno\u015bci cz\u0142owieka"}, {"id": "6765", "order": 6.0, "question": "Osoby z prawem jazdy kat. B (na samoch\u00f3d) powinni mie\u0107 automatycznie prawo do prowadzenia motocyklu \"o ma\u0142ej mocy\".", "description": "Wed\u0142ug zmian w ustawie o kieruj\u0105cych pojazdami, osoby posiadaj\u0105ce od min. 3 lat prawo jazdy kat. B maj\u0105 prawo do prowadzenia motocyklu z automatyczn\u0105 skrzyni\u0105 bieg\u00f3w o pojemno\u015bci silnika nie wi\u0119kszej ni\u017c 125 cm3. Uchwalono 9 maja 2014 r.", "name": "Kierowcy na motocykle"}, {"id": "6810", "order": 7.0, "question": "Podr\u0119czniki dla uczni\u00f3w podstaw\u00f3wek i gimnazjum powinny by\u0107 bezp\u0142atne.", "description": "Na mocy zmian w ustawie o systemie o\u015bwiaty rz\u0105d zleca napisanie i zaprojektowanie darmowych podr\u0119cznik\u00f3w dla uczni\u00f3w szk\u00f3\u0142 podstawowych i gimnazjalnych. Podr\u0119czniki b\u0119d\u0105 finansowane przez samorz\u0105dy z dotacji celowej z bud\u017cetu pa\u0144stwa. Pierwszy bezp\u0142atny podr\u0119cznik trafi\u0142 1 wrze\u015bnia 2014 r do pierwszoklasist\u00f3w - kolejne klasy maj\u0105 je dosta\u0107 do 2017 r.", "name": "Darmowe podr\u0119czniki szkolne"}, {"id": "7219", "order": 8.0, "question": "Pacjenci z podejrzeniem nowotworu powinni korzysta\u0107 z wizyt u specjalist\u00f3w poza kolejk\u0105.", "description": "W ramach pakietu kolejkowo-onkologicznego Sejm przyj\u0105\u0142 zmian\u0119 w ustawie o \u015bwiadczeniach zdrowotnych finansowanych ze \u015brodk\u00f3w publicznych, kt\u00f3ra wprowadzi\u0142a Kart\u0119 Pacjenta Onkologicznego upowa\u017cniaj\u0105c\u0105 do szybszej diagnostyki i wizyt u specjalist\u00f3w bez skierowania. Uchwalono 22 lipca 2014 r.", "name": "Leczenie pacjent\u00f3w z nowotworem"}, {"id": "7274", "order": 9.0, "question": "W Polsce powinna powsta\u0107 instytucja, kt\u00f3rej celem b\u0119dzie rozwijanie bada\u0144 przestrzeni kosmicznej.", "description": "Ustawa o Polskiej Agencji Kosmicznej powo\u0142uje do \u017cycia instytucj\u0119, kt\u00f3rej celem b\u0119dzie rozwijanie bada\u0144 przestrzeni kosmicznej we wsp\u00f3\u0142pracy z Europejsk\u0105 Agencj\u0105 Kosmiczn\u0105. Uchwalono 25 lipca 2014 r.", "name": "Polska Agencja Kosmiczna"}, {"id": "7272", "order": 10.0, "question": "W przetargach publicznych powinna liczy\u0107 si\u0119 nie tylko zaoferowana przez firm\u0119 cena, ale tak\u017ce inne kryteria.", "description": "Zmiana w ustawie o zam\u00f3wieniach publicznych wprowadza rozwi\u0105zania umo\u017cliwiaj\u0105ce instytucjom zamawiaj\u0105cym, aby przy wyborze ofert sk\u0142adanych przez wykonawc\u00f3w nie tylko cena by\u0142a g\u0142\u00f3wnym kryterium oceny oferty, ale r\u00f3wnie\u017c jako\u015b\u0107, funkcjonalno\u015b\u0107, parametry, techniczne, aspekty \u015brodowiskowe, spo\u0142eczne, innowacyjne, serwis, termin wykonania zam\u00f3wienia oraz koszty eksploatacji. Uchwalono 25 lipca 2014 r.", "name": "Zam\u00f3wienia publiczne"}, {"id": "783", "order": 11.0, "question": "Ulgi podatkowe dla rodzin posiadaj\u0105cych troje i wi\u0119cej dzieci powinny zosta\u0107 podwy\u017cszone.", "description": "Zmiany w ustawie o podatku dochodowym od os\u00f3b fizycznych podnosz\u0105 o 20 proc. kwot\u0119 odliczenia podatkowego dla rodzic\u00f3w i opiekun\u00f3w prawnych trojga i wi\u0119cej dzieci (np. ulga na 3. dziecko zwi\u0119kszy si\u0119 rocznie z 1668,12 z\u0142 do 2000,04 z\u0142). Uchwalono 23 pa\u017adziernika 2014 r.", "name": "Ulgi podatkowe dla rodzin"}, {"id": "7817", "order": 12.0, "question": "W sklepikach szkolnych powinna by\u0107 sprzedawana wy\u0142\u0105cznie zdrowa \u017cywno\u015b\u0107.", "description": "Zmiany w ustawie o bezpieczestwie \u017cywno\u015bci i \u017cywienia wprowadzaj\u0105 zakaz sprzeda\u017cy oraz reklamowania niezdrowej \u017cywno\u015bci w szko\u0142ach, m.in.: s\u0142odkich napojow, chips\u00f3w, fast food\u00f3w. Uchwalono 23 pa\u017adziernika 2014 r.", "name": "\u017bywno\u015b\u0107 w sklepikach szkolnych"}, {"id": "785", "order": 13.0, "question": "Sk\u0142adka emerytalna i rentowa od um\u00f3w-zlece\u0144 ma by\u0107 p\u0142acona od kwoty co najmniej minimalnego wynagrodzenia \u2013 o ile pracownik taki przych\u00f3d osi\u0105ga.", "description": "W wypadku umowy-zlecenia sk\u0142adka emerytalna i rentowa ma by\u0107 pobierana od kwoty r\u00f3wnej co najmniej warto\u015bci pensji minimalnej (1680 z\u0142 w 2014 r.). Sk\u0142adka b\u0119dzie pobierana od jednej umowy (kt\u00f3rej warto\u015b\u0107 jest r\u00f3wna lub przekracza pensj\u0119 minimaln\u0105) albo od kilku um\u00f3w (kt\u00f3rych \u0142\u0105czna warto\u015b\u0107 jest r\u00f3wna lub przekracza wynagrodzenie minimalne). Osk\u0142adkowaniem maj\u0105 tak\u017ce zosta\u0107 obj\u0119ci cz\u0142onkowie rad nadzorczych. Uchwalono 23 pa\u017adziernika 2014 r.", "name": "Ozusowanie um\u00f3w-zlece\u0144"}, {"id": "799", "order": 14.0, "question": "Rolnictwo ekologiczne powinno by\u0107 w mniejszym stopniu ograniczane administracyjnie i prawnie.", "description": "Zmiany w ustawie o rolnictwie ekologicznym wprowadzaj\u0105 u\u0142atwienia dla instytucji certyfikuj\u0105cych gospodarstwa ekologiczne. W szczeg\u00f3lnych przypadkach (trudno\u015bci atmosferycznych, problem\u00f3w z dost\u0119pno\u015bci\u0105 preparat\u00f3w ekologicznych) rolnicy nie b\u0119d\u0105 musieli zg\u0142asza\u0107, \u017ce wyj\u0105tkowo korzystaj\u0105 z nieekologicznych produkt\u00f3w, np. paszy dla zwierz\u0105t. Uchwalono 7 listopada 2014 r.", "name": "Rolnictwo ekologiczne"}, {"id": "8129", "order": 15.0, "question": "Praca komisji wyborczych w wyborach powszechnych powinna by\u0107 rejestrowana przez kamery. Urny wyborcze powinny by\u0107 przezroczyste.", "description": "Zmiany w Kodeksie wyborczym mia\u0142y wprowadzi\u0107 obowi\u0105zek rejestrowania obrazu i d\u017awi\u0119ku w lokalu komisji wyborczej oraz u\u017cywania przezroczystych urn. Projekt zosta\u0142 odrzucony w pierwszym czytaniu 5 grudnia 2014 r.", "name": "Kodeks wyborczy"}]