[{"id": "58720", "name": "D\u016fv\u011bra vl\u00e1d\u011b", "order": 1.0, "question": "Hlasoval/a bych pro vysloven\u00ed d\u016fv\u011bry vl\u00e1d\u011b Bohuslava Sobotky.", "description": "Vl\u00e1da Bohuslava Sobotky je slo\u017eena ze z\u00e1stupc\u016f \u010cSSD, ANO a KDU-\u010cSL. V opozici z\u016fst\u00e1v\u00e1 KS\u010cM, TOP 09, ODS a \u00dasvit."}, {"id": "59235", "name": "Valorizace d\u016fchod\u016f", "order": 2.0, "question": "Hlasoval/a bych pro rychlej\u0161\u00ed r\u016fst d\u016fchod\u016f.", "description": "Novela z\u00e1kona o d\u016fchodov\u00e9m poji\u0161t\u011bn\u00ed vrac\u00ed rychlej\u0161\u00ed pravidla pro r\u016fst d\u016fchod\u016f platn\u00e1 p\u0159ed rokem 2012 - d\u016fchody porostou o inflaci a t\u0159etinu r\u016fstu re\u00e1ln\u00fdch mezd. Novela nav\u00edc d\u016fchody jednor\u00e1zov\u011b zvy\u0161uje. Podle zast\u00e1nc\u016f novela zv\u00fd\u0161\u00ed \u017eivotn\u00ed \u00farove\u0148 senior\u016f, podle odp\u016frc\u016f p\u0159\u00edli\u0161 zv\u00fd\u0161\u00ed v\u00fddaje st\u00e1tn\u00edho rozpo\u010dtu."}, {"id": "59862", "name": "St\u00e1tn\u00ed rozpo\u010det", "order": 3.0, "question": "Hlasoval/a bych pro schv\u00e1len\u00ed st\u00e1tn\u00edho rozpo\u010dtu pro rok 2015.", "description": "N\u00e1vrh st\u00e1tn\u00edho rozpo\u010dtu pro rok 2015 po\u010d\u00edt\u00e1 se zv\u00fd\u0161en\u00edm v\u00fddaj\u016f ministerstva pro m\u00edstn\u00ed rozvoj, pr\u00e1ce a soci\u00e1ln\u00edch v\u011bc\u00ed \u010di pr\u016fmyslu a obchodu. Naopak sni\u017euje objem prost\u0159edk\u016f mimo jin\u00e9 pro ministerstvo dopravy \u010di \u017eivotn\u00edho prost\u0159ed\u00ed. Schodek st\u00e1tn\u00edho rozpo\u010dtu se m\u00e1 oproti roku 2014 sn\u00ed\u017eit na 100 miliard K\u010d."}, {"id": "59952", "name": "Zahrani\u010dn\u00ed mise arm\u00e1dy", "order": 4.0, "question": "Hlasoval/a bych pro pl\u00e1n p\u016fsoben\u00ed arm\u00e1dy v zahrani\u010dn\u00edch mis\u00edch.", "description": "N\u00e1vrh na p\u016fsoben\u00ed sil ministerstva obrany v letech 2015-2016 po\u010d\u00edt\u00e1 s nasazen\u00edm \u010desk\u00fdch voj\u00e1k\u016f p\u0159edev\u0161\u00edm v Afgh\u00e1nist\u00e1nu, na Balk\u00e1nsk\u00e9m poloostrov\u011b, v severn\u00ed Africe a na Bl\u00edzk\u00e9m V\u00fdchod\u011b."}, {"id": "59651", "name": "Da\u0148ov\u00fd bal\u00ed\u010dek", "order": 6.0, "question": "Hlasoval/a bych pro tzv. \"da\u0148ov\u00fd bal\u00ed\u010dek\".", "description": "Novela z\u00e1kona o dan\u00edch z p\u0159\u00edjm\u016f (tzv. \"da\u0148ov\u00fd bal\u00ed\u010dek\") mimo jin\u00e9 zvy\u0161uje da\u0148ovou slevu na druh\u00e9 a dal\u0161\u00ed d\u00edt\u011b, zav\u00e1d\u00ed slevu pro aktivn\u00ed d\u016fchodce a omezuje v\u00fddajov\u00e9 pau\u0161\u00e1ly pro OSV\u010c. Podle zast\u00e1nc\u016f novela zv\u00fd\u0161\u00ed \u017eivotn\u00ed \u00farove\u0148 u n\u011bkter\u00fdch skupin ob\u010dan\u016f, podle odp\u016frc\u016f novely zase jin\u00fdm skupin\u00e1m dan\u011b nep\u0159im\u011b\u0159en\u011b prudce porostou."}, {"id": "58818", "name": "Celost\u00e1tn\u00ed referendum", "order": 7.0, "question": "Hlasoval/a bych pro zaveden\u00ed mo\u017enosti vypsat celost\u00e1tn\u00ed referendum.", "description": "N\u00e1vrh \u00fastavn\u00edho z\u00e1kona by zavedl mo\u017enost vypsat referendum na z\u00e1klad\u011b n\u00e1vrhu skupiny z\u00e1konod\u00e1rc\u016f, vl\u00e1dy \u010di petice ob\u010dan\u016f. Bylo by v n\u011bm mo\u017en\u00e9 rozhodovat o vnit\u0159n\u00ed i zahrani\u010dn\u00ed politice v\u010detn\u011b \u00fastavn\u00edch z\u00e1kon\u016f a mezin\u00e1rodn\u00edch smluv. Nep\u0159\u00edpustn\u00e1 by byla zm\u011bna podstatn\u00fdch n\u00e1le\u017eitost\u00ed demokratick\u00e9ho pr\u00e1vn\u00edho st\u00e1tu. Podle zast\u00e1nc\u016f by n\u00e1vrh vedl ke zv\u00fd\u0161en\u00ed \u00fa\u010dasti ob\u010dan\u016f na rozhodov\u00e1n\u00ed, podle odp\u016frc\u016f by zv\u00fd\u0161il riziko populismu."}, {"id": "59773", "name": "Pr\u00e1va z\u00e1kazn\u00edk\u016f oper\u00e1tor\u016f", "order": 8.0, "question": "Hlasoval/a bych pro sn\u00ed\u017een\u00ed pr\u00e1v a ochrany z\u00e1kazn\u00edk\u016f mobiln\u00edch oper\u00e1tor\u016f.", "description": "Novela z\u00e1kona o elektronick\u00fdch komunikac\u00edch zhor\u0161uje zejm\u00e9na postaven\u00ed z\u00e1kazn\u00edk\u016f, kte\u0159\u00ed z\u00e1rove\u0148 nejsou spot\u0159ebiteli, tedy nap\u0159. podnikatel\u016f a firem. Ti mus\u00ed nov\u011b p\u0159i p\u0159ed\u010dasn\u00e9m odstoupen\u00ed od smlouvy uhradit cel\u00fd zb\u00fdvaj\u00edc\u00ed z\u00e1vazek, je redukov\u00e1na jejich mo\u017enost uzav\u0159\u00edt smlouvu na d\u00e1lku atd. Pro v\u0161echny z\u00e1kazn\u00edky se nap\u0159. nov\u011b zhor\u0161uj\u00ed mo\u017enosti jak mobiln\u00edho oper\u00e1tora opustit bez sankc\u00ed."}, {"id": "58748", "name": "C\u00edrkevn\u00ed restituce", "order": 9.0, "question": "Hlasoval/a bych pro referendum o zru\u0161en\u00ed c\u00edrkevn\u00edch restituc\u00ed.", "description": "N\u00e1vrhem \u00fastavn\u00edho z\u00e1kona m\u011blo b\u00fdt vyvol\u00e1no referendum o zru\u0161en\u00ed z\u00e1kona o majetkov\u00e9m vyrovn\u00e1n\u00ed st\u00e1tu s c\u00edrkvemi, kter\u00fd p\u0159ijala minul\u00e1 Sn\u011bmovna. Podle zast\u00e1nc\u016f kon\u00e1n\u00ed referenda by c\u00edrkve nem\u011bly z\u00edskat zp\u011bt sv\u016fj b\u00fdval\u00fd majetek a restituce jsou nav\u00edc ve sv\u00e9 nyn\u011bj\u0161\u00ed podob\u011b netransparentn\u00ed. Podle odp\u016frc\u016f referenda maj\u00ed c\u00edrkve na majetek pr\u00e1vo a zru\u0161en\u00ed z\u00e1kona by nyn\u00ed bylo obt\u00ed\u017en\u00e9."}, {"id": "59507", "name": "Volby na Ukrajin\u011b", "order": 10.0, "question": "Hlasoval/a bych pro podporu \u0159\u00edjnov\u00fdch parlamentn\u00edch voleb na Ukrajin\u011b.", "description": "Jedn\u00e1 se o hlasov\u00e1n\u00ed o p\u0159ijet\u00ed n\u00e1sleduj\u00edc\u00edho usnesen\u00ed: \"Poslaneck\u00e1 sn\u011bmovna podporuje uskute\u010dn\u011bn\u00ed pl\u00e1novan\u00fdch parlamentn\u00edch voleb na cel\u00e9m teritoriu Ukrajiny s maxim\u00e1ln\u00ed \u00fa\u010dast\u00ed pozorovatel\u016f OBSE a EU a bez vojensk\u00e9ho naru\u0161ov\u00e1n\u00ed jejich pr\u016fb\u011bhu, obnoven\u00ed demokratick\u00e9ho mand\u00e1tu ukrajinsk\u00e9ho parlamentu a vl\u00e1dy jako z\u00e1kladn\u00edho p\u0159edpokladu demokratick\u00e9ho sebeur\u010den\u00ed a dal\u0161\u00edho v\u00fdvoje na Ukrajin\u011b.\""}, {"id": "59664", "name": "Sn\u00ed\u017een\u00ed DPH", "order": 11.0, "question": "Hlasoval/a bych pro sn\u00ed\u017een\u00ed DPH na l\u00e9ky, knihy a kojeneckou v\u00fd\u017eivu.", "description": "Novela z\u00e1kona o dani z p\u0159idan\u00e9 hodnoty zav\u00e1d\u00ed t\u0159et\u00ed sazbu DPH pro l\u00e9ky (v\u010detn\u011b veterin\u00e1rn\u00edch), knihy, noviny a kojeneckou v\u00fd\u017eivu. Podle zast\u00e1nc\u016f novely dojde k poklesu cen a relativn\u00edmu zv\u00fd\u0161en\u00ed \u017eivotn\u00ed \u00farovn\u011b zejm\u00e9na n\u00edzkop\u0159\u00edjmov\u00fdch ob\u010dan\u016f. Podle odp\u016frc\u016f novela povede k v\u00fdpadk\u016fm p\u0159\u00edjm\u016f st\u00e1tn\u00edho rozpo\u010dtu."}, {"id": "59653", "name": "Regulace kampeli\u010dek", "order": 12.0, "question": "Hlasoval/a bych pro p\u0159\u00edsn\u011bj\u0161\u00ed regulaci kampeli\u010dek.", "description": "Novela z\u00e1kona o spo\u0159iteln\u00edch a \u00fav\u011brn\u00edch dru\u017estvech reaguje na \u010dast\u00e9 krachy tzv. \"kampeli\u010dek\", nap\u0159. omezuje jejich maxim\u00e1ln\u00ed velikost a zdvojn\u00e1sobuje jejich povinn\u00e9 p\u0159\u00edsp\u011bvky do Fondu poji\u0161t\u011bn\u00ed vklad\u016f, je\u017e chr\u00e1n\u00ed klienty. Podle zast\u00e1nc\u016f novela pom\u016f\u017ee p\u0159edej\u00edt dal\u0161\u00edm krach\u016fm kampeli\u010dek. Podle odp\u016frc\u016f novely jde o nep\u0159im\u011b\u0159en\u00fd z\u00e1sah do svobody podnik\u00e1n\u00ed."}, {"id": "59996", "name": "Vojt\u011bch Filip v Moskv\u011b", "order": 13.0, "question": "Souhlas\u00edm se zahrani\u010dn\u00ed cestou Vojt\u011bcha Filipa do Moskvy.", "description": "Jedn\u00e1 se o hlasov\u00e1n\u00ed o n\u00e1sleduj\u00edc\u00edm usnesen\u00ed: \"Poslaneck\u00e1 sn\u011bmovna nesouhlas\u00ed se zahrani\u010dn\u00ed cestou m\u00edstop\u0159edsedy Poslaneck\u00e9 sn\u011bmovny Vojt\u011bcha Filipa do Moskvy na pozv\u00e1n\u00ed m\u00edstop\u0159edsedy St\u00e1tn\u00ed dumy Rusk\u00e9 federace Sergeje \u017delez\u0148aka.\" N\u00e1v\u0161t\u011bva Vojt\u011bcha Filipa byla kontroverzn\u00ed zejm\u00e9na vzhledem k tehdej\u0161\u00edmu d\u011bn\u00ed na Ukrajin\u011b."}, {"id": "58646", "name": "Z\u00e1kon o rozpo\u010dtov\u00e9 odpov\u011bdnosti", "order": 14.0, "question": "Hlasoval/a bych pro z\u00e1kon o rozpo\u010dtov\u00e9 odpov\u011bdnosti.", "description": "N\u00e1vrh \u00fastavn\u00edho z\u00e1kona o rozpo\u010dtov\u00e9 odpov\u011bdnosti m\u011bl nap\u0159. zav\u00e9st limity v\u00fd\u0161e ve\u0159ejn\u00e9ho dluhu \u010di zalo\u017eit N\u00e1rodn\u00ed rozpo\u010dtovou radu, je\u017e by kontrolovala jejich dodr\u017eov\u00e1n\u00ed. P\u0159i p\u0159\u00edli\u0161n\u00e9m zadlu\u017een\u00ed st\u00e1tu by mimo jin\u00e9 do\u0161lo k automatick\u00e9mu sni\u017eov\u00e1n\u00ed plat\u016f poslanc\u016f a sen\u00e1tor\u016f. Podle zast\u00e1nc\u016f n\u00e1vrhu by pomohl sni\u017eovat ve\u0159ejn\u00fd dluh. Podle odp\u016frc\u016f by p\u0159\u00edli\u0161 omezoval mo\u017enosti vl\u00e1dy \u0159\u00eddit ekonomiku st\u00e1tu."}, {"id": "59955", "name": "Lesn\u00ed \u0161kolky", "order": 15.0, "question": "Hlasoval/a bych pro faktick\u00e9 zru\u0161en\u00ed lesn\u00edch \u0161kolek.", "description": "N\u00e1vrh z\u00e1kona o poskytov\u00e1n\u00ed slu\u017eby p\u00e9\u010de o d\u00edt\u011b v d\u011btsk\u00e9 skupin\u011b by mimo jin\u00e9 vedl k faktick\u00e9 likvidaci tzv. \"lesn\u00edch \u0161kolek\" nap\u0159. z d\u016fvodu p\u0159\u00edli\u0161 p\u0159\u00edsn\u00fdch hygienick\u00fdch n\u00e1rok\u016f. Podle zast\u00e1nc\u016f povede n\u00e1vrh ke zv\u00fd\u0161en\u00ed kvality p\u0159ed\u0161koln\u00edch za\u0159\u00edzen\u00ed. Podle odp\u016frc\u016f by lesn\u00ed \u0161kolky m\u011bly b\u00fdt zachov\u00e1ny."}, {"id": "59034", "name": "Regulace supermarket\u016f", "order": 16.0, "question": "Hlasoval/a bych pro p\u0159\u00edsn\u011bj\u0161\u00ed regulaci potravinov\u00fdch \u0159et\u011bzc\u016f.", "description": "Novela z\u00e1kona o potravin\u00e1ch zvy\u0161uje informa\u010dn\u00ed povinnost obchodn\u00edch \u0159et\u011bzc\u016f (supermarket\u016f), nov\u011b mus\u00ed nap\u0159. informovat o zemi p\u016fvodu potravin ji\u017e u vchodu do prodejny nebo o slo\u017een\u00ed \u010di alergenech v nebalen\u00fdch potravin\u00e1ch p\u0159\u00edmo v jejich bl\u00edzkosti. Popisy balen\u00fdch potravin mus\u00ed b\u00fdt uvedeny v\u011bt\u0161\u00edm p\u00edsmem ne\u017e v minulosti."}, {"id": "59698", "name": "Porodn\u00e9 pro druh\u00e9 d\u00edt\u011b", "order": 17.0, "question": "Hlasoval/a bych pro zaveden\u00ed porodn\u00e9ho pro druh\u00e9 d\u00edt\u011b.", "description": "Novela z\u00e1kona o st\u00e1tn\u00ed soci\u00e1ln\u00ed podpo\u0159e zav\u00e1d\u00ed pro rodiny s ni\u017e\u0161\u00edmi p\u0159\u00edjmy porodn\u00e9 na druh\u00e9 d\u00edt\u011b ve v\u00fd\u0161i 10 000 K\u010d. Porodn\u00e9 pro prvn\u00ed d\u00edt\u011b z\u016fst\u00e1v\u00e1 na 13 000 K\u010d. Zvy\u0161uje rovn\u011b\u017e limit p\u0159\u00edjm\u016f, pod kter\u00fd m\u00e1 rodina n\u00e1rok na porodn\u00e9. Podle zast\u00e1nc\u016f novela zv\u00fd\u0161\u00ed relativn\u00ed \u017eivotn\u00ed \u00farove\u0148 n\u00edzkop\u0159\u00edjmov\u00fdch ob\u010dan\u016f, podle odp\u016frc\u016f nep\u0159im\u011b\u0159en\u011b zv\u00fd\u0161\u00ed v\u00fddaje st\u00e1tn\u00edho rozpo\u010dtu."}, {"id": "59928", "name": "N\u00e1rodn\u00ed park \u0160umava", "order": 18.0, "question": "Hlasoval/a bych pro omezen\u00ed ochrany p\u0159\u00edrody v N\u00e1rodn\u00edm parku \u0160umava.", "description": "N\u00e1vrh z\u00e1kona o N\u00e1rodn\u00edm parku \u0160umava roz\u0161i\u0159uje 3. z\u00f3nu parku, umo\u017e\u0148uje za spln\u011bn\u00ed ur\u010dit\u00fdch podm\u00ednek k\u00e1cet na cel\u00e9m \u00fazem\u00ed parku a lovit v\u0161ude mimo obce. Ochrana p\u0159\u00edrody se tedy fakticky sni\u017euje na \u00farove\u0148 v b\u011b\u017en\u00fdch hospod\u00e1\u0159sk\u00fdch les\u00edch. Podle zast\u00e1nc\u016f pom\u016f\u017ee novela hospod\u00e1\u0159sk\u00e9mu rozvoji obc\u00ed v oblasti parku, podle odp\u016frc\u016f povede k ni\u010den\u00ed \u017eivotn\u00edho prost\u0159ed\u00ed."}, {"id": "59766", "name": "Zdravotnick\u00e9 poplatky", "order": 19.0, "question": "Hlasoval/a bych pro zru\u0161en\u00ed zdravotnick\u00fdch regula\u010dn\u00edch poplatk\u016f.", "description": "Novela z\u00e1kona o ve\u0159ejn\u00e9m zdravotn\u00edm poji\u0161t\u011bn\u00ed ru\u0161\u00ed v\u011bt\u0161inu regula\u010dn\u00edch zdravotnick\u00fdch poplatk\u016f, zejm\u00e9na poplatek 30 K\u010d za recept a n\u00e1v\u0161t\u011bvu ambulantn\u00edch specialist\u016f. Zachov\u00e1n z\u016fst\u00e1v\u00e1 pouze poplatek 90 K\u010d za pohotovost. Podle zast\u00e1nc\u016f novela sn\u00ed\u017e\u00ed n\u00e1klady na zdravotn\u00ed p\u00e9\u010di zejm\u00e9na u n\u00edzkop\u0159\u00edjmov\u00fdch ob\u010dan\u016f, podle odp\u016frc\u016f p\u0159edstavuje p\u0159\u00edli\u0161 vysok\u00fd v\u00fdpadek p\u0159\u00edjm\u016f v syst\u00e9mu zdravotn\u00ed p\u00e9\u010de."}, {"id": "58699", "name": "Recyklace obal\u016f", "order": 20.0, "question": "Hlasoval/a bych pro omezen\u00ed povinnosti recyklovat obaly.", "description": "Pozm\u011b\u0148ovac\u00ed n\u00e1vrh k novele z\u00e1kona o obalech omezuje p\u0159edchoz\u00ed \u00farove\u0148 povinn\u00e9 recyklace obal\u016f, a to nejv\u00edce ze v\u0161ech podan\u00fdch pozm\u011b\u0148ovac\u00edch n\u00e1vrh\u016f. Podle zast\u00e1nc\u016f n\u00e1vrh sni\u017euje ne\u00fam\u011brnou ekonomickou z\u00e1t\u011b\u017e danou povinnost\u00ed recyklovat, podle odp\u016frc\u016f n\u00e1vrh povede ke zhor\u0161en\u00ed ochrany \u017eivotn\u00edho prost\u0159ed\u00ed."}, {"id": "59789", "name": "Pasy pro zv\u00ed\u0159ata", "order": 21.0, "question": "Hlasoval/a bych pro zaveden\u00ed nov\u00fdch cestovn\u00edch pas\u016f pro dom\u00e1c\u00ed zv\u00ed\u0159ata.", "description": "Novela veterin\u00e1rn\u00edho z\u00e1kona zav\u00e1d\u00ed nov\u00e9 cestovn\u00ed doklady pro psy, ko\u010dky a fretky vyd\u00e1van\u00e9 veterin\u00e1\u0159i. Nov\u00e1 podoba pas\u016f m\u00e1 b\u00fdt jednotn\u00e1 v cel\u00e9 EU a m\u00e1 obsahovat \u00fadaje v \u010de\u0161tin\u011b a angli\u010dtin\u011b. Podle zast\u00e1nc\u016f novela pom\u016f\u017ee omezit pa\u0161ov\u00e1n\u00ed zv\u00ed\u0159at a \u0161\u00ed\u0159en\u00ed zv\u00ed\u0159ec\u00edch chorob, podle odp\u016frc\u016f p\u0159edstavuje poplatek za zhotoven\u00ed pas\u016f nep\u0159im\u011b\u0159enou ekonomickou z\u00e1t\u011b\u017e."}, {"id": "59801", "name": "Zru\u0161en\u00ed \"p\u0159\u00edlepk\u016f\"", "order": 22.0, "question": "Hlasoval/a bych pro zru\u0161en\u00ed \"p\u0159\u00edlepk\u016f\" k n\u00e1vrh\u016fm z\u00e1kon\u016f.", "description": "Novela z\u00e1kona o jednac\u00edm \u0159\u00e1du Poslaneck\u00e9 sn\u011bmovny zakazuje k n\u00e1vrh\u016fm z\u00e1kon\u016f p\u0159ipojovat nesouvisej\u00edc\u00ed zm\u011bny legislativy, tzv. \"p\u0159\u00edlepky\". Krom\u011b toho ukl\u00e1d\u00e1 povinnost identifikovat p\u0159edkladatele pozm\u011b\u0148ovac\u00edch n\u00e1vrh\u016f ve v\u00fdboru a zaznamen\u00e1vat hlasov\u00e1n\u00ed na sch\u016fz\u00edch v\u00fdbor\u016f po jm\u00e9nech. Sou\u010d\u00e1st\u00ed d\u016fvodov\u00fdch zpr\u00e1v n\u00e1vrh\u016f z\u00e1kon\u016f mus\u00ed b\u00fdt nov\u011b i zhodnocen\u00ed korup\u010dn\u00edch rizik."}, {"id": "59516", "name": "Sankce v\u016f\u010di Rusku", "order": 23.0, "question": "Hlasoval/a bych pro podporu sankc\u00ed EU v\u016f\u010di Rusku.", "description": "Jedn\u00e1 se o hlasov\u00e1n\u00ed o n\u00e1sleduj\u00edc\u00edm usnesen\u00ed: \"Poslaneck\u00e1 sn\u011bmovna vyz\u00fdv\u00e1 p\u0159edsedu vl\u00e1dy, aby p\u0159i nadch\u00e1zej\u00edc\u00edch jedn\u00e1n\u00edch o sankc\u00edch Evropsk\u00e9 unie v\u016f\u010di Rusku postupoval v maxim\u00e1ln\u00ed shod\u011b a jednot\u011b s postojem v\u011bt\u0161iny \u010dlensk\u00fdch st\u00e1t\u016f Evropsk\u00e9 unie.\""}, {"id": "59042", "name": "Pravomoci NK\u00da", "order": 24.0, "question": "Hlasoval/a bych pro pos\u00edlen\u00ed kontroln\u00edch pravomoc\u00ed NK\u00da.", "description": "Novela \u00fastavy roz\u0161i\u0159uje pravomoci Nejvy\u0161\u0161\u00edho kontroln\u00edho \u00fa\u0159adu (NK\u00da). Ten m\u016f\u017ee nov\u011b kontrolovat i hospoda\u0159en\u00ed kraj\u016f, obc\u00ed, dal\u0161\u00edch ve\u0159ejn\u00fdch instituc\u00ed a ve\u0159ejn\u011b vlastn\u011bn\u00fdch podnik\u016f. Podle zast\u00e1nc\u016f novela pom\u016f\u017ee v boji proti korupci, podle odp\u016frc\u016f zv\u00fd\u0161\u00ed kontroly NK\u00da byrokratickou z\u00e1t\u011b\u017e instituc\u00ed ve\u0159ejn\u00e9 zpr\u00e1vy."}, {"id": "58640", "name": "Lustra\u010dn\u00ed z\u00e1kon", "order": 25.0, "question": "Hlasoval/a bych pro zru\u0161en\u00ed lustra\u010dn\u00edch z\u00e1kon\u016f.", "description": "N\u00e1vrh z\u00e1kona, kter\u00fdm se zru\u0161uj\u00ed z\u00e1kony o p\u0159edpokladech na v\u00fdkon funkc\u00ed (tzv. lustra\u010dn\u00ed z\u00e1kony), m\u00e1 zru\u0161it z\u00e1kaz zast\u00e1vat n\u011bkter\u00e9 funkce ve ve\u0159ejn\u00e9 spr\u00e1v\u011b pro osoby spojen\u00e9 s komunistick\u00fdm re\u017eimem p\u0159ed rokem 1989. Podle zast\u00e1nc\u016f zru\u0161en\u00ed jsou nyn\u00ed ji\u017e lustra\u010dn\u00ed z\u00e1kony bezp\u0159edm\u011btn\u00e9, podle odp\u016frc\u016f jsou st\u00e1le nutnou sou\u010d\u00e1st\u00ed mor\u00e1ln\u00edho vyrovn\u00e1n\u00ed se s minulost\u00ed a zaji\u0161t\u011bn\u00ed bezpe\u010dnosti st\u00e1tu."}, {"id": "59475", "name": "Slu\u017eebn\u00ed z\u00e1kon", "order": 26.0, "question": "Hlasoval/a bych pro novelu Slu\u017eebn\u00edho z\u00e1kona", "description": "Novela slu\u017eebn\u00edho z\u00e1kona mimo jin\u00e9 zav\u00e1d\u00ed povinnost slo\u017eit \u00fa\u0159ednickou zkou\u0161ku, rozd\u011bluje n\u00e1m\u011bstky na \u00fa\u0159ednick\u00e9 a politick\u00e9 a zav\u00e1d\u00ed pozice st\u00e1tn\u00edch tajemn\u00edk\u016f odpov\u011bdn\u00fdch za person\u00e1ln\u00ed z\u00e1le\u017eitosti. V \u010dele st\u00e1tn\u00ed spr\u00e1vy bude st\u00e1t tzv. \"supern\u00e1m\u011bstek\" Ministerstva vnitra pro st\u00e1tn\u00ed slu\u017ebu. Podle zast\u00e1nc\u016f novela pom\u016f\u017ee v boji proti korupci, podle odp\u016frc\u016f zm\u011bny nezajist\u00ed dostate\u010dn\u00e9 odpolitizov\u00e1n\u00ed ve\u0159ejn\u00e9 spr\u00e1vy."}, {"id": "58565", "name": "Vyd\u00e1n\u00ed Bohuslava Svobody", "order": 27.0, "question": "Hlasoval/a bych pro vyd\u00e1n\u00ed Bohuslava Svobody trestn\u00edmu st\u00edh\u00e1n\u00ed.", "description": "Policie po\u017e\u00e1dala o vyd\u00e1n\u00ed b\u00fdval\u00e9ho prim\u00e1tora Prahy Bohuslava Svobody k trestn\u00edmu st\u00edh\u00e1n\u00ed kv\u016fli podez\u0159en\u00ed z poru\u0161en\u00ed pravidel hospod\u00e1\u0159sk\u00e9 sout\u011b\u017ee a povinnost\u00ed p\u0159i spr\u00e1v\u011b ciz\u00edho majetku. Svoboda je st\u00edh\u00e1n v souvislosti se zad\u00e1n\u00edm ve\u0159ejn\u00e9 zak\u00e1zky v kauze \u010dipov\u00fdch karet Opencard. St\u00edh\u00e1n\u00ed ozna\u010dil za nesmysln\u00e9, s vyd\u00e1n\u00edm policii ale souhlasil."}, {"id": "59710", "name": "Doplatek na bydlen\u00ed", "order": 28.0, "question": "Hlasoval/a bych pro p\u0159\u00edsn\u011bj\u0161\u00ed pravidla pro vypl\u00e1cen\u00ed doplatku na bydlen\u00ed.", "description": "Novela z\u00e1kona o pomoci v hmotn\u00e9 nouzi zp\u0159\u00eds\u0148uje podm\u00ednky vyd\u00e1v\u00e1n\u00ed doplatku na bydlen\u00ed. Jej\u00edm c\u00edlem m\u00e1 b\u00fdt omezen\u00ed zneu\u017e\u00edv\u00e1n\u00ed t\u011bchto soci\u00e1ln\u00edch d\u00e1vek provozovateli ubytoven. Doplatek m\u00e1 b\u00fdt nov\u011b vypl\u00e1cen na prostor, nikoli na po\u010det osob \u017eij\u00edc\u00edch v jednom byt\u011b. Maxim\u00e1ln\u00ed v\u00fd\u0161e n\u00e1jemn\u00e9ho m\u00e1 b\u00fdt nav\u00edc \u00fam\u011brn\u00e1 \u010d\u00e1stce m\u00edstn\u011b obvykl\u00e9."}, {"id": "58782", "name": "Komise k Opencard", "order": 29.0, "question": "Hlasoval/a bych pro z\u0159\u00edzen\u00ed sn\u011bmovn\u00ed vy\u0161et\u0159ovac\u00ed komise ke kauze Opencard.", "description": "Vy\u0161et\u0159ovac\u00ed komise Poslaneck\u00e9 sn\u011bmovny m\u00e1 za \u00fakol prov\u011b\u0159it \u010dinnost org\u00e1n\u016f \u010dinn\u00fdch v trestn\u00edm \u0159\u00edzen\u00ed a kontroln\u00edch org\u00e1n\u016f v kauze multifunk\u010dn\u00edch \u010dipov\u00fdch karet Opencard pro obyvatele Prahy. Kauza je spojena s podez\u0159en\u00edm na korupci ohledn\u011b nev\u00fdhodn\u00fdch smluv mezi Prahou a firmami, kter\u00e9 Opencard provozuj\u00ed. Podle zast\u00e1nc\u016f vy\u0161et\u0159ovac\u00ed komise pom\u016f\u017ee v boji proti korupci, podle odp\u016frc\u016f jsou vy\u0161et\u0159ovac\u00ed komise ne\u00fa\u010dinn\u00e9 a jejich vznik je politicky motivovan\u00fd."}]
