[{"order": 1.0, "name": "Odvol\u00e1n\u00ed Zuzany Kocumov\u00e9", "question": "M\u011bla b\u00fdt odvol\u00e1na Zuzana Kocumov\u00e1, aby mohla b\u00fdt vytvo\u0159ena opozi\u010dn\u00ed smlouva s\u00a0ODS?", "id": "1", "description": "B\u011bhem b\u0159ezna a dubna vyvrcholila krize ve veden\u00ed libereck\u00e9 radnice. Prim\u00e1tor Jan Koryt\u00e1\u0159 (Zm\u011bna pro Liberec) odm\u00edtl podepsat zak\u00e1zky na p\u0159estavbu l\u00e1zn\u00ed a baz\u00e9nu, u nich\u017e nez\u00e1visl\u00e9 posudky od dvou pr\u00e1vn\u00edch kancel\u00e1\u0159\u00ed a Transparency International ukazovaly, \u017ee jsou \u00fa\u010delov\u011b p\u0159edra\u017een\u00e9. N\u00e1sledn\u011b se koali\u010dn\u00ed partne\u0159i Zm\u011bny pro Liberec (\u010cSSD, Starostov\u00e9 pro Libereck\u00fd kraj/Liberec ob\u010dan\u016fm, \u010d\u00e1st USZ) dohodli s\u00a0V\u011bcmi ve\u0159ejn\u00fdmi (dnes Nov\u00fd sm\u011br) a hlavn\u011b opozi\u010dn\u00ed ODS na vytvo\u0159en\u00ed libereck\u00e9 opozi\u010dn\u00ed smlouvy. Proti tomu se postavila Zuzana Kocumov\u00e1, do t\u00e9 doby n\u00e1m\u011bstkyn\u011b za USZ, kter\u00e1 i popsala z\u00e1kulisn\u00ed vyjedn\u00e1v\u00e1n\u00ed s\u00a0ODS. Po dovol\u00e1n\u00ed prim\u00e1tora Koryt\u00e1\u0159e a Zm\u011bny (bylo tajn\u00e9) byla n\u00e1sledn\u011b odvol\u00e1na i Zuzana Kocumov\u00e1 a nahrazena Ji\u0159\u00edm Rutkovsk\u00fdm."}, {"order": 2.0, "name": "Zv\u00fd\u0161en\u00ed dan\u011b z\u00a0nemovitosti", "question": "M\u011blo se zv\u00fd\u0161en\u00ed dan\u00ed podm\u00ednit pro\u0161et\u0159en\u00edm korup\u010dn\u00edch kauz a prov\u011b\u0159en\u00edm smluv m\u011bsta?", "id": "3", "description": "Liberec m\u011bl po dlouhou dobu oproti jin\u00fdm m\u011bst\u016fm velmi n\u00edzkou da\u0148 z\u00a0nemovitosti. N\u011bkter\u00e9 strany p\u0159ed volbami slibovali, \u017ee nezv\u00fd\u0161\u00ed da\u0148 z\u00a0nemovitosti \u2013 \u010cSSD a VV (dnes Nov\u00fd sm\u011br) a slibuj\u00ed to i nyn\u00ed. Nicm\u00e9n\u011b hned rok po volb\u00e1ch pro nav\u00fd\u0161en\u00ed dan\u011b z\u00a0nemovitosti hlasovaly. Z\u00e1rove\u0148 ale odm\u00edtly podm\u00ednku opozice, aby se nav\u00fd\u0161en\u00ed da\u0148 podm\u00ednilo protikorup\u010dn\u00edmi opat\u0159en\u00edmi, jako byl z\u00e1kaz privatizace m\u011bstsk\u00fdch spole\u010dnost\u00ed, pro\u0161et\u0159en\u00ed MS v ly\u017eov\u00e1n\u00ed, ale i v\u011bci naprosto b\u011b\u017en\u00e9 v civilizovan\u00e9m sv\u011bt\u011b jako prov\u011b\u0159en\u00ed smluv, jejich p\u0159\u00edpadn\u00e9 vypov\u011bzen\u00ed pro nev\u00fdhodnost pro m\u011bsto, ka\u017edoro\u010dn\u00ed audit, zve\u0159ej\u0148ov\u00e1n\u00ed hlasov\u00e1n\u00ed rady i nap\u0159\u00edklad v\u0161ech faktur za posledn\u00edch deset let, vypov\u011bzen\u00ed smluv s firmami s nejasnou majetkovou strukturou, zve\u0159ejn\u011bn\u00ed odm\u011bn zastupitel\u016fm, a to i v\u010detn\u011b v\u0161ech odm\u011bn rodinn\u00fdch p\u0159\u00edslu\u0161n\u00edk\u016f politik\u016f a osob bl\u00edzk\u00fdch, d\u00e1le nap\u0159\u00edklad zaveden\u00ed etick\u00e9ho kodexu."}, {"order": 3.0, "name": "Z\u00e1kaz hazardu", "question": "M\u011bl se v\u00a0Liberci plo\u0161n\u011b zak\u00e1zat hazard?", "id": "4", "description": "Libereck\u00e9 veden\u00ed hazardu vede prazvl\u00e1\u0161tn\u00ed boj/neboj s\u00a0hazardem. N\u011bkter\u00e9 herny zakazuje a jejich po\u010det sn\u00ed\u017eilo o zhruba t\u0159etinu. I tak se ale po\u010det heren v\u00a0Liberci pohybuje kolem stovky, co\u017e je podle renomovan\u00fdch organizac\u00ed, kter\u00e9 se hazardu v\u011bnuj\u00ed, alarmuj\u00edc\u00ed. Svou roli jist\u011b hraje i skute\u010dnost, \u017ee n\u011bkte\u0159\u00ed politici nebo n\u011bkter\u00e9 vlivn\u00e9 firmy vlastn\u00ed ve m\u011bst\u011b nemovitosti, kde je hazard provozov\u00e1n. Na zastupitelstvu padl n\u00e1vrh na \u00fapln\u00fd a plo\u0161n\u00fd z\u00e1kaz hazardu ve m\u011bst\u011b. Nepro\u0161el. P\u0159itom podle policejn\u00edch zpr\u00e1v je p\u0159\u00edtomnost no\u010dn\u00edch heren v\u00a0jasn\u00e9 souvislosti s\u00a0rapidn\u00edm n\u00e1r\u016fstem kriminality ve m\u011bst\u011b, ke kter\u00e9 v\u00a0posledn\u00edm desetilet\u00ed do\u0161lo."}, {"order": 4.0, "name": "Zm\u011bna \u00fazemn\u00edho pl\u00e1nu", "question": "M\u011bla se schv\u00e1lit zm\u011bna \u00fazemn\u00edho pl\u00e1nu, kter\u00e1 legalizovala \u010dernou stavbu v\u00a0CHKO Jizersk\u00e9 hory a zhodnotila majetek podnikatel\u016fm, kte\u0159\u00ed jej od m\u011bsta nabyli sm\u011bnou, kterou nyn\u00ed pro\u0161et\u0159uje soud?", "id": "2", "description": "Brat\u0159i podnikatel\u00e9, \u010dlenov\u00e9 ODS, koupili za zhruba 450 tis\u00edc kiosek Mo\u0161ner (bez pozemku pod n\u00edm) na Je\u0161t\u011bdu.  Za vl\u00e1dy ODS tento kiosek sm\u011bnili a z\u00a0m\u011bstsk\u00e9ho majetku za n\u011bj dostali stavebn\u00ed parcelu ve vilov\u00e9 \u010dtvrti, 3 byty v\u00a0Lidov\u00fdch sadech a des\u00edtky tis\u00edc metr\u016f v\u00a0Harcov\u011b, kde hned jeden z\u00a0nich za\u010dal stav\u011bt bez povolen\u00ed, a\u010d je \u00fazem\u00ed v\u00a0CHKO Jizersk\u00e9 hory. m\u011bli toti\u017e od Ji\u0159\u00edho Kittnera sl\u00edbenou zm\u011bnu \u00fazemn\u00edho pl\u00e1nu na stavebn\u00ed pozemky. P\u0159\u00edpad dnes, spolu s\u00a0jin\u00fdmi, \u0159e\u0161\u00ed libereck\u00fd soud. Nicm\u00e9n\u011b zm\u011bna \u00fazemn\u00edho pl\u00e1nu pro\u0161la i za sou\u010dasn\u00e9 koalice (\u010cSSD, Starostov\u00e9 pro Libereck\u00fd kraj/Liberec ob\u010dan\u016fm, \u010d\u00e1st USZ) ,VV (dnes Nov\u00fd sm\u011br) a opozi\u010dn\u011b-smluvn\u00ed ODS."}, {"order": 5.0, "name": "Referendum", "question": "M\u011blo se referendum spojit s\u00a0prob\u00edhaj\u00edc\u00edmi volbami, aby je ho \u00fa\u010dast byla vy\u0161\u0161\u00ed?", "id": "9", "description": "Oproti p\u0159edvolebn\u00edm slib\u016fm z\u00a0roku 2010 (zejm\u00e9na Starostov\u00e9 pro Libereck\u00fd kraj/Liberec ob\u010dan\u016fm) se sou\u010dasn\u00e9 veden\u00ed radnice rozhodlo prodat jednu z\u00a0posledn\u00edch strategick\u00fdch ploch ve m\u011bst\u011b \u2013 libereck\u00e9 leti\u0161t\u011b. na prodej m\u011bly p\u0159ij\u00edt i technick\u00e9 slu\u017eby. Opozice po\u017eadovala, aby se k\u00a0tomu vyj\u00e1d\u0159ili ob\u010dan\u00e9 v\u00a0referendu, co\u017e veden\u00ed radnice odm\u00edtlo. Aktivist\u00e9 s\u00a0opozic\u00ed sesb\u00edrali ale dostatek podpis\u016f a referendum se konat muselo. Ale radnice jej odm\u00edtla spojit s\u00a0volbami, co\u017e jasn\u011b doporu\u010duj\u00ed soudn\u00ed judik\u00e1ty. T\u00edm napomohla, \u017ee k\u00a0referendu nep\u0159i\u0161el dostate\u010dn\u00fd po\u010det ob\u010dan\u016f."}, {"order": 6.0, "name": "Prodej leti\u0161t\u011b", "question": "Schv\u00e1lili byste prodej libereck\u00e9ho leti\u0161t\u011b?", "id": "7", "description": "P\u0159ed volbami v\u00a0roce 2010 cht\u011bla ODS prodat leti\u0161t\u011b. Mnoz\u00ed politici, jako nap\u0159\u00edklad n\u00e1m\u011bstek Ji\u0159\u00ed \u0160olc ze Starost\u016f pro Libereck\u00fd kraj byl jasn\u011b proti. Ale po volb\u00e1ch a pot\u00e9, co byla z\u00a0veden\u00ed m\u011bsta odvol\u00e1na Zm\u011bna pro Liberec a Ji\u0159\u00ed \u0160olc se stal n\u00e1m\u011bstkem pro ekonomiku, s\u00e1m prodej leti\u0161t\u011b navrhoval.Z\u00e1jemce o leti\u0161t\u011b p\u0159edstavil dost nejasn\u00fd pl\u00e1n na jeho vyu\u017eit\u00ed. Nav\u00edc se naskytly podez\u0159en\u00ed, aby se nejednalo o roz\u0161\u00ed\u0159en\u00ed sousedn\u00ed pr\u016fmyslov\u00e9 z\u00f3ny, kde p\u0159edchoz\u00ed veden\u00ed m\u011bsta pod Ji\u0159\u00edm Kittnerem nechalo vyd\u011blat stamiliony firmy ze skupiny kolem firmy Syner."}, {"order": 7.0, "name": "Narovn\u00e1n\u00ed s\u00a0\u010ceskou spo\u0159itelnou ve v\u011bci neplatn\u00e9 smlouvy", "question": "M\u011blo se schv\u00e1lit narovn\u00edn\u00ed s\u00a0\u010ceskou spo\u0159itelnou, kter\u00e9 sv\u00e9voln\u011b podepsal Ji\u0159\u00ed Kittner?", "id": "10", "description": "Zastupitelstvo Liberce na podzim roku 2013 schv\u00e1lilo dohodu o narovn\u00e1n\u00ed s \u010ceskou spo\u0159itelnou, kterou se m\u00e1 ud\u011blat te\u010dka za nev\u00fdhodnou smlouvou o \u00farokov\u00e9m zaji\u0161t\u011bn\u00ed dluhopisu vydan\u00e9ho za vl\u00e1dy ODS. Tuto smlouvu uzav\u0159el Ji\u0159\u00ed Kittner v \u010dervenci 2010 bez v\u011bdom\u00ed zastupitelstva a bez schv\u00e1len\u00ed v Rad\u011b m\u011bsta a je proto nejsp\u00ed\u0161e neplatn\u00e1 a v\u00a0rozporu se z\u00e1konem. Podle dohody o narovn\u00e1n\u00ed m\u00e1 v\u0161ak m\u011bsto zaplatit \u010cesk\u00e9 spo\u0159iteln\u011b st\u00e1le asi o des\u00edtky milion\u016f v\u00edce, ne\u017e jsou obvykl\u00e9 \u00farokov\u00e9 sazby."}, {"order": 8.0, "name": "P\u0159edra\u017een\u00e1 \u0161kolka v\u00a0Ruprechtic\u00edch", "question": "M\u011bla se schv\u00e1lit v\u00fdstavba a zp\u016fsob financov\u00e1n\u00ed kontejnerov\u00e9 \u0161kolky v\u00a0Ruprechtic\u00edch?", "id": "5", "description": "Zastupitelstvo schv\u00e1lilo zp\u016fsob financov\u00e1n\u00ed a v\u00fdstavby nov\u00e9, tzv. kontejnerov\u00e9 \u0161kolky v\u00a0libereck\u00fdch Ruprechtic\u00edch. P\u016fvodn\u011b m\u011bla \u0161kolka st\u00e1t 25 milion\u016f bez DPH a u\u017e tehdy bylo m\u011bsto kritizov\u00e1no, \u017ee jinde se podobn\u00e9 stavby stav\u00ed za podstatn\u011b ni\u017e\u0161\u00ed \u010d\u00e1stky. Nakonec \u0161kolka st\u00e1la t\u00e9m\u011b\u0159 33 milion\u016f bez DPH. Zak\u00e1zku z\u00edskala firma bratra n\u00e1m\u011bstka Ji\u0159\u00edho Rutkovsk\u00e9ho, kter\u00e1 s\u00a0podobn\u00fdm typem staveb nem\u011bla zku\u0161enosti. B\u011bhem zak\u00e1zky byl podle samotn\u00e9ho kontroln\u00edho v\u00fdboru zastupitelstva poru\u0161ov\u00e1n z\u00e1kon o ve\u0159ejn\u00fdch zak\u00e1zk\u00e1ch."}, {"order": 9.0, "name": "Prodej TSML", "question": "Hlasovali byste pro prodej technick\u00fdch slu\u017eeb?", "id": "6", "description": "P\u0159edstavitel\u00e9 vl\u00e1dn\u00ed koalice, op\u011bt v\u00a0rozporu s\u00a0vlastn\u00edmi p\u0159edvolebn\u00edmi sliby, z\u00a0roku 2010, p\u0159ipravili do zastupitelstva z\u00e1m\u011br prodat strategickou m\u011bstskou spole\u010dnost Technick\u00e9 slu\u017eby m\u011bsta Liberce (TSML). Proti prodeji TSML vyj\u00e1d\u0159ilo zhruba 96% \u00fa\u010dastn\u00edk\u016f referenda, kter\u00e9 sice nebylo z\u00e1vazn\u00e9, ale i tak k n\u011bmu dorazilo na 14 tis\u00edc lid\u00ed. Z\u00e1kladn\u00ed kapit\u00e1l technick\u00fdch slu\u017eeb je 126 milion\u016f korun. Jejich stoprocentn\u00edm vlastn\u00edkem je Liberec. V\u00fdsledky lo\u0148sk\u00e9ho hospoda\u0159en\u00ed firmy se zhruba 150 zam\u011bstnanci zat\u00edm zn\u00e1m\u00e9 nejsou. V roce 2012 hospoda\u0159ila se ztr\u00e1tou 6,6 milionu korun, o rok d\u0159\u00edve byla v zisku 9,5 milionu korun. V\u00fdnosy z b\u011b\u017en\u00e9 \u010dinnosti TSML v roce 2012 p\u0159ekro\u010dily 141 milion\u016f korun, meziro\u010dn\u011b tak klesly o v\u00edce ne\u017e 60 milion\u016f korun. M\u011bsto m\u011blo za TSML z\u00edskat zhruba 100 milion\u016f odhadovan\u00fdch korun."}, {"order": 10.0, "name": "Hospic a odm\u011bny zastupitel\u016f", "question": "M\u011bli si zastupitel\u00e9 sn\u00ed\u017eit odm\u011bny, aby bylo na provoz hospice?", "id": "8", "description": "Libereck\u00fd kraj stav\u00ed za\u0159\u00edzen\u00ed pro dlouhodob\u011b nemocn\u00e9 a um\u00edraj\u00edc\u00ed \u2013 hospic. Libereck\u00fd kraj je jeden z\u00a0posledn\u00edch region\u016f, kter\u00e9 podobn\u00e9 za\u0159\u00edzen\u00ed nem\u00e1, a\u010d ho politici slibuj\u00ed u\u017e deset let. Kraj cht\u011bl po m\u011bstu relativn\u011b drobnou \u010d\u00e1stku na jeho provoz \u2013 350 tis\u00edc korun. Zastupitelstvo m\u011bsta odm\u00edtlo s\u00a0od\u016fvodn\u011bn\u00edm, \u017ee nem\u00e1 pen\u00edze. Na zastupitelstvu opozice navrhla, aby se sn\u00ed\u017eily extr\u00e9mn\u011b vysok\u00e9 odm\u011bny politik\u016fm v\u00a0dozor\u010d\u00ed rad\u011b libereck\u00e9 tepl\u00e1rny (35\u00a0000 K\u010d m\u011bs\u00ed\u010dn\u011b \u2013 Jana Ka\u0161parov\u00e1 z\u00a0\u010cSSD, Tom\u00e1\u0161 Hampl z\u00a0ODS), co\u017e by \u010d\u00e1stku za p\u00e1r m\u011bs\u00edc\u016f pokrylo. N\u00e1vrh byl v\u011bt\u0161inov\u011b odm\u00edtnut."}]